---
title: 'Agenda programu "Skuteczna Praca w Zespole"'
date: '2022-06-02'
published: true
description: 'Agenda programu "Skuteczna Praca w Zespole"'
shareButtons: false
---

## Wstęp

- Dowiesz się, dlaczego warto traktować swoją karierę jako biznes, jak działa model oparty o budowanie kapitału zawodowego i dlaczego pasja jest niepotrzebna, a czasem nawet szkodliwa.
- Opowiem Ci moją smutną historię o tym, jak myślałem, że jestem fajny, a nie byłem oraz jak udało mi się ogarnąć i wyjść na prostą.
- Pokaże Ci jak budować reputację oraz nabijać punkty splendoru i że umiejętności miękkie (które wcale nie są miękkie) odgrywają w tym kluczową rolę.
- Wszystko jest łatwiejsze z mentorem, dlatego powiem Ci jak go szukać.

## Ustawienie mindsetu

- Pokażę Ci, w jaki sposób skrócić pętlę feedbackową i szybciej zdobyć informacje potrzebne do wejścia na wyższy poziom.
- Powiem Ci, dlaczego nigdy nie nazywałem się "juniorem" i polecam to samo innym.
- Pokażę, że masz wpływ praktycznie na każdy aspekt swojej pracy i możesz wykorzystać to na swoją korzyść.
- Dowiesz się, kim są "Iluzjoniści IT" i jak przypadkiem takim nie zostać.
- Powiem też pokrótce o tym, jak się rozwijać na własną rękę.

## Praca z zadaniami

- Przedstawię Ci mój sprawdzony w wielu bojach proces planowania i realizacji zadań, którego używam od lat. Obejmuje on m.in.:
  - Podział zadania na mniejsze części.
  - Zadawanie pytań i zbieranie informacji o tym, co trzeba zrobić.
  - Określanie, czy zadanie jest naprawdę skończone.
  - Sposoby testowania.
  - Raportowanie, informowanie o problemach i radzenie sobie z opóźnieniami.
  - Radzenie sobie z blokadą (writer's block).
  - Zbieranie feedbacku.
- Dowiesz się:
  - Dlaczego warto i jak wymasterować narzędzia, których używasz.
  - Jak pracować, żeby nikt nie miał Ci nic do zarzucenia, jak radzić sobie z bagnem w kodzie i jak nie tworzyć nowego.
  - Jak radzić sobie z trudnymi zadaniami oraz jak przekuć nudne zadania w coś pozytywnego.
  - Jak wyrobić sobie intuicję, która będzie Ci automatycznie podpowiadać dobre i złe rozwiązania.
  - Na czym tak naprawdę polega Code Review i jak robić to dobrze.
  - Jak sobie radzić, gdy czujesz, że brakuje Ci doświadczenia.
  - Dlaczego oraz kiedy stosować TDD. Gdzie i jak najszybciej się go nauczyć.
- Opowiem Ci też o najważniejszych elementach pracy z narzędziami do zarządzania pracy zespołu (Jira itp.).

## Praca w zespole

- Serce tego programu. Największy i najważniejszy moduł.
- Na początek pokażę Ci, dlaczego programowanie to zawsze praca zespołowa i wrzucę kilka szybkich taktyk, które pomogą Ci wykazać się w projekcie. Do zastosowania od zaraz.
- Potem krótka sekcja o onboardingu:
  - Jak wchodzić na grubo do projektu?
  - Jak wprowadzać innych, żeby czuli przynależność?
- Przedstawię Ci mój ulubiony i jak dotąd bardzo trafny model, który opisuje, dlaczego niektóre zespoły działają jak grupa komandosów, a inne, jak grupa nieporadnych gęsi.
- Powiem Ci, co możesz dać od siebie, żeby stopniowo przesuwać swój zespół w stronę tego pierwszego 💪.
- Poruszę też jeden z najważniejszych tematów, czyli komunikację. Pokażę Ci m.in.:
  - Jak przekazywać to, co chcesz powiedzieć w jasny, zrozumiały i klarowny sposób.
  - Jak dogadać się z ludźmi, w różnych sytuacjach, również konfliktowych, gdy każdy ma odmienne zdanie lub jest wrogo nastawiony.
  - Jak to robić, żeby dosadnie przekazać wszystko, co chcesz przekazać, a jednocześnie zminimalizować ryzyko, że kogoś urazisz.
  - Jak i kiedy mówić "nie".
  - Jak i kiedy mówić "tak".
  - Jak prosić o pomoc i komunikować swoje potrzeby.
  - Jak w tym wszystkim nie triggerować ludzi ;).
- Dowiesz się też m.in:
  - Jak rozwiązywać konflikty i kłótnie oraz jak podejmować decyzje w zespole tak, żeby nikt potem nie płakał i nie sabotował podjętych decyzji.
  - Jak skutecznie pracować z innymi i jak być dobrym współpracownikiem dla analityków biznesowych, QA, liderów i wszystkich innych, z którymi wchodzisz na co dzień w relacje (również z "wujkami dobra rada" i innymi wykrętami, którzy Cię irytują).
  - Jak wyglądają spotkania, na których nikt nie zasypia, które szybko się kończą, a jednocześnie przynoszą rezultaty. Dowiesz się co zrobić, gdy planowania są nudne, a retra to spotkania-wydmuszki, po których nic się nie zmienia.
  - Jak propagować wiedzę w zespole.
  - Jak zbierać i dawać feedback.
  - Jak radzić sobie z presją i nadgodzinami.
  - Jak odnaleźć się w zespole, gdzie wszystkim wszystko wydaje się oczywiste, gdzie czujesz dużą różnicę poziomów i brakuje ludzi skorych do pomocy.
  - Jak poradzić sobie z nieogarniętym seniorem, który nie robi swojej roboty, jak należy?
  - Jak, gdzie, kiedy i kogo informować o problemach w zespole, które wymagają eskalacji?
- Powiem też sporo o estymacjach oraz o tym, jak przestawić się na pracę zdalną i asynchroniczną (i jak robić to dobrze).
- Na koniec powiem trochę o offboardingu i jak wyjść z projektu nie paląc za sobą mostów i zostawiając dobre wrażenie.

## Praca z klientem

- Pokaże Ci punkt widzenia klienta, kim on jest (w zależności od tego, w jakiego rodzaju firmie pracujesz), co tak naprawdę myśli, czego potrzebuje i jaka jest w tym rola zespołu deweloperskiego.
- Dowiesz się:
  - Jak dobrze zaprezentować się przed klientem i być kimś więcej niż losowym programistą z Polski, którego imienia nawet nie pamięta.
  - Jak przekonać klienta do większej ilości testów, do refactoringu lub innego z Twoich pomysłów.
  - Co należy zrobić, gdy pomysły klienta wydają się bezsensowne i nie ma on wg Ciebie prawa działać dobrze, a on niekoniecznie słucha Twojego feedbacku.
  - Jak wyciągać od klienta potrzebne informacje i co zrobić, gdy nie wywiązuje się ze swoich zobowiązań.
- Dostaniesz sporą dawkę wiedzy o tym, dlaczego jesteśmy tacy słabi w komunikacji z klientem i jak można to poprawić.
- Pokażę Ci też, jak pracować z jasnymi oraz niejasnymi wymaganiami i jak przygotować się do spotkań, na których musisz coś zaprezentować przed klientem.
- Sprzedam Ci kilka pomysłów na to, jak poprawić swój angielski i powiem, które elementy tego języka przydadzą Ci się najbardziej.

## Praca z pracodawcą

- Powiem Ci, na czym polega dobra relacja z pracodawcą i jak to zrobić, żeby obydwie strony skorzystały na niej jak najwięcej.
- Pokażę Ci moje jak dotąd niezawodne podejście do awansów, podwyżek oraz "negocjacji". Dowiesz się, czym tak naprawdę są negocjacje.
- Powiem Ci też, za jakie dodatkowe działania ceni nas większość pracodawców.
- Przedstawię Ci prosty model inwestowania w siebie i budowania reputacji, która zostanie z Tobą nawet wtedy, gdy zmienisz pracę.

## Pułapki odpowiedzialności

- Na sam koniec opowiem o najbardziej powszechnych pułapkach, które czekają na wszystkich, którzy robią dobrą robotę oraz jak sobie z nimi poradzić i nie dać się wykorzystać.
- Pokażę Ci, jak zbalansować pracę w zależności od tego, na co chcesz położyć nacisk w swojej pracy:
  - Na napierdzielanie kodu.
  - Na mentorowanie i komunikację.
  - Na rozwiązywanie problemów.
  - Itd.

